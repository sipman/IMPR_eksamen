<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head><meta http-equiv="Content-Type" content="text/html;charset=utf-8" /> <meta name="Generator" content="LAML" /> <title>Rammer for Eksamensopgaven i Imperativ Programmering</title></head> <body><h1>Rammer for Eksamensopgaven i Imperativ Programmering</h1> <p>I dette dokument beskrives rammerne for eksamensopgaven i Imperativ Programmering på det første studieår af Datalogi og Software uddannelserne.</p> <p>Eksamensopgaven er den sidste afleveringsopgave i Imperativ Programmering. Deltagelse i den mundtlige eksamen i kurset forudsætter, at eksamensopgaven løses og afleveres rettidig.</p> <p>Formålet med opgaven er at skabe et individuelt udgangspunkt for den mundtlige eksamen. Formålet er endvidere at fremme de studerendes forståelse af imperativ programmering gennem konstruktion af et større program end de programmer, som hidtil har været udarbejdet på kurset.</p> <p>Den mundlige eksamen vil forløbe som en samtale om det afleverede program, og i forlængelse af dette, en eksamination i forhold til kursets målsætninger. Eksamenpræstationen evalueres ud fra de målbeskrivelser og vurderingskriterier, som er fastsat i gældede studieordning (jf. <a href="http://people.cs.aau.dk/~normark/impr-c/intro-course-slide-studieordning.html">slide</a> der opsummerer studieordningen for kurset). Vurderingerne foretages ud fra det indtryk, som tilvejebringes i den mundtlige eksamen, dels ved diskussion af det afleverede program, dels ved eksamination i kursets pensum. Kvaliteten af det afleverede program påvirker således kun indirekte vurderingen - gennem den samtale som finder sted ved den mundtlige eksamen.</p> <p>Følgende regler gælder:</p> <ul><li style="margin-bottom:3mm;">Programmet skal udarbejdes individuelt.</li> <li style="margin-bottom:3mm;">Programmet skal skrives i ANSI C (C89), altså den variant af C vi har anvendt i IMPR.</li> <li style="margin-bottom:3mm;">Enhver form for hjælp fra medstuderende, undervisere, ressourcer på internettet, eller tilsvarende skal angives og beskrives i forbindelse med afleveringen (på den formular, som omtales herunder).</li> <li style="margin-bottom:3mm;">Kildeprogrammet afleveres elektronisk, via internettet, på samme måde som afleveringsopgaverne på kurset. Det afleverede skal - af praktiske årsager - have form som én C kildefil. I en programkommentar, øverst i kildefilen, skal du angive dit fulde navn, email adresse, gruppe og studieretning (datalogi/software).</li> <li style="margin-bottom:3mm;">Ved afleveringen underskrives en <a href="formular.pdf">formular</a>, som bekræfter at reglerne er overholdt. Brud på reglerne opfattes som forsøg på eksamenssnyd, med deraf følgende konsekvenser. Formularen udskrives, underskrives og afleveres til studiesekretæren senest fredag 2. december 2016 kl. 12.00. </li></ul> <p>Reeksamen holdes nogle få uger efter den ordinære eksamen. Forud for reeksamen skal der laves et mindre tillæg til det oprindelige program, eller nogle mindre ændringer af det oprindelige program. Disse ændringer skal afleveres elektronisk, efter nærmere anvisninger.</p> <div>&nbsp; <br /> Kurt Nørmark <br /> <a href="mailto:normark@cs.aau.dk">normark@cs.aau.dk</a> <br /> <a href="http://www.cs.aau.dk/~normark/">http://www.cs.aau.dk/~normark/</a> <br /></div></body></html>